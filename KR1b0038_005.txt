# -*- mode: mandoku-view -*-
#+TITLE: 尚書考異
#+DATE: 2015-09-23 09:36:12
#+PROPERTY: JUAN 5
<pb:KR1b0038_WYG_005-1a>¶
欽定四庫全書¶
　尚書考異卷五¶
　　　　　　　　　　　　　明　梅鷟　撰¶
　伏生所傳聖人之經為晋人假壁藏古文之名擅改¶
　者多矣此聖經之一阨也不可得而知矣猶幸徐廣¶
　司馬貞等諸賢人君子及唐人之正義畧存一二尚¶
　可考者謹列於左¶
堯典¶
<pb:KR1b0038_WYG_005-1b>¶
　辯章百姓¶
　　司馬貞曰辯字古文尚書作平史遷作便此文蓋¶
　　讀平為浦耕反平既訓便因作便章其今文作便¶
　　章古平字亦作便音婢縁反便則訓便遂為辯章¶
　　鄒誕生本亦同也¶
　辯秩東作¶
　　司馬貞曰古文作平秩史作便程¶
　申命羲叔宅南交¶
<pb:KR1b0038_WYG_005-2a>¶
　　南交下有曰明都三字鄭註云南交下三字摩滅¶
　　故以意補之也偽古文直無此三字偽孔安國傳¶
　　曰南交者夏與春交也司馬貞曰孔註未是然則¶
　　冬與秋交何故下無其文且東嵎夷西昧谷北幽¶
　　都三方皆言地而夏獨不言地乃云與春交斯不¶
　　例之甚也然南方有地有名交趾者或古文畧舉¶
　　一字名地南交則是交趾無疑也今按小司馬之¶
　　辨極有功於聖經可見偽書偽傳私見妄削非出¶
<pb:KR1b0038_WYG_005-2b>¶
　　壁藏之實矣蔡沈不述鄭註南交下三字摩滅之¶
　　故及晋人任意削去之罪其頓忘伏生書之為聖¶
　　經甚矣罪豈𤯝災也耶失其本經口以傳授者猶¶
　　有摩滅之形跡僭號古文目為藏壁者顧無三字¶
　　之影響而乃挾以自是拑結後人之頰舌晋人何¶
　　其僭而狠也哉蔡沈攘奪小司馬之註以作傳而¶
　　不著其辨以康成註為陳氏而不考所由來又不¶
　　知古文之非出於壁藏者不公不明眞小黠而大¶
<pb:KR1b0038_WYG_005-3a>¶
　　癡者歟¶
　辯在朔易¶
　　大傳當如此司馬貞以為太史公據之而作便在伏¶
　　生書古文作平在朔易今以上文例之知其如此¶
　舜讓於徳不怡¶
　　史遷怡作懌古文改不怡作弗嗣徐廣曰今文作¶
　　怡怡即懌也司馬貞曰謂辭讓於徳不堪所以心¶
　　意不説懌也又前納於大麓司馬貞亦譏孔註之¶
<pb:KR1b0038_WYG_005-3b>¶
　　非其尊信聖經眞賢人君子之用心也何者作怡¶
　　則下文受終文脉方可貫蓋心雖不安而不得已¶
　　也若既曰弗嗣而下文即曰受終乖則甚矣何先¶
　　儒之不察耶又顧命王不釋古文乃改作不懌¶
　𤯝災過赦¶
　　史遷亦同古文作𤯝災肆赦鄭𤣥註𤯝災為人作¶
　　患害者也過失雖有害則赦之則今文肆作過無¶
　　疑矣𤣥註然下句又云怙其姦邪終身以為殘賊¶
<pb:KR1b0038_WYG_005-4a>¶
　　則用刑之又襄九年晉居疾於虎牢肆𤯝圍鄭古¶
　　文用此肆字¶
　惟刑之謐哉¶
　　徐廣曰今文如此爾雅云謐靜也故史記作靜司¶
　　馬貞曰古文作恤哉且今文是伏生口誦䘏謐聲¶
　　近遂作謐也今按謐字誠聖人之言恤字不過常¶
　　人之見耳小司馬此言猶徇常情者也或問何以¶
　　言之曰言謐則恤意在其中言恤則啓後世故縱¶
<pb:KR1b0038_WYG_005-4b>¶
　　之失¶
　黎民祖饑¶
　　徐廣曰今文作祖祖始也史遷作始司馬貞曰古¶
　　文作阻饑孔氏以為阻難也祖阻聲相近未知誰¶
　　得今按晋人因孟氏險阻既逺之阻而改祖字后¶
　　儒以為出於壁藏而信之獨小司馬兩存置疑不¶
　　逞臆决不苟附和眞篤信聖學之用心也然則后¶
　　儒者又小司馬之罪人乎¶
<pb:KR1b0038_WYG_005-5a>¶
　典樂教穉子¶
　　鄭𤣥曰國子也司馬貞曰尚書作胄子孔安國曰¶
　　穉胄聲相近馬亦曰胄長也則前漢偽古文已改¶
　　此字矣不待晉人偽古文而后改也¶
臯陶謨¶
　采政忽以出内五言¶
　　史記作來始滑尚書滑字作䀜音忽鄭𤣥曰䀜者¶
　　臣見君所秉書思對命者也君亦有焉以出内政¶
<pb:KR1b0038_WYG_005-5b>¶
　　教於五官司馬貞曰古文尚書作在治忽今文作¶
　　采政忽先儒各隨字解之今史記云来始滑於義¶
　　無所通蓋來采字相近滑忽聲相亂始又與治相¶
　　似因誤為來始滑今依今文音采政忽三字劉伯¶
　　莊云聴諸侯能為政及忽怠者是也五言謂仁義¶
　　禮智信五徳之言鄭𤣥以為出納政教五官非也¶
　　今按采者如古之諸侯采詩以貢於天子之采天¶
　　子受之而列於樂官於以考俗尚之美惡與夫政¶
<pb:KR1b0038_WYG_005-6a>¶
　　治之得失則其政其忽皆可以采取而分擇矣故¶
　　曰采政忽晋人但見舜典有在璿璣玉衡之在字¶
　　即以易伏生之采淺近平易而不艱澁矣殊不知¶
　　惟其艱澁而難明也吾固以為眞惟其淺近而平¶
　　易也吾固以為偽而先儒不明眞偽之過小屏棄¶
　　聖經之罪大矣上文作繪馬鄭本皆如此古文作¶
　　㑹蓋亦以其古字通用而改之也¶
　自我五禮五庸哉¶
<pb:KR1b0038_WYG_005-6b>¶
　　馬本傳伏生書如此古文作有庸¶
　天明威自我民明威¶
　　馬本傳伏生如此古文上句威字作畏蔡沉依古¶
　　文而注云古文威作畏何其舛哉¶
　奏庶根食鮮食¶
　　馬本如此注云根生之食謂百谷古文作艱食鄭¶
　　𤣥云稷教人種菜蔬艱阨之食則古文用鄭本¶
禹貢¶
<pb:KR1b0038_WYG_005-7a>¶
　鳥夷卉服¶
　　鄭𤣥曰東北之民賦食鳥獸者古文作島夷馬融¶
　　王肅亦同作島則漢時偽者已改此字矣史記作¶
　　烏¶
　濟河惟沇州¶
　　鄭𤣥曰言沇州之界在此兩水之間史遷同古文¶
　　作兖¶
　作十有三年乃同¶
<pb:KR1b0038_WYG_005-7b>¶
　　馬鄭本皆作年古文作載¶
　厥土赤埴墳¶
　　埴鄭作戠徐鄭王皆讀曰熾古文作熾　與馬本¶
　　同¶
　彭蠡既都¶
　　鄭𤣥云南方謂都為瀦則是水聚㑹之義史遷作¶
　　都司馬貞曰古文尚書作瀦則亦因鄭注而改是¶
　　字也¶
<pb:KR1b0038_WYG_005-8a>¶
　瑤瑻篠簜¶
　　馬本如此韋昭瑻音貫古文作琨¶
　均于江海¶
　　鄭本作松曰松當為㳂馬融作均史記同古文尚¶
　　書作㳂亦因鄭𤣥讀而即改之也雖似吾甚以為¶
　　不可也¶
　杶榦栝栢¶
　　杶古文作櫄榦本又作幹¶
<pb:KR1b0038_WYG_005-8b>¶
　導開及岐¶
　　馬本如此古文作研¶
　至於陪尾¶
　　漢書作横尾¶
　滎播既都¶
　　司馬貞曰古文尚書作滎波此及今文並云滎播¶
　　播是水播溢之義滎是澤名故左傳云狄人及衛¶
　　戰於滎澤鄭𤣥云今塞為平地滎陽人猶謂其處¶
<pb:KR1b0038_WYG_005-9a>¶
　　為滎播今按小司馬之説援引精當信而有徵可¶
　　見古文之擅改今文與土風自來相傳之稱謂悉¶
　　不合矣先儒素以經學自負者其能免於不克傳¶
　　疑之失乎馬鄭王本皆作滎播¶
　和夷厎績¶
　　和本作龢鄭云讀曰洹¶
　三百里納秸服¶
　　秸本或作稭工八反馬云去其頴音鞂¶
<pb:KR1b0038_WYG_005-9b>¶
　　天用巢絶其命¶
　　馬本如此玉篇子小反古文作勦¶
五子之歌¶
　太康尸位以逸豫¶
　　逸本又作佾豫本又作忬音同¶
　乃盤遊無度¶
　　盤本或作槃¶
𦙍征¶
<pb:KR1b0038_WYG_005-10a>¶
　工執藝事以諫¶
　　藝本又作蓺¶
　俶擾天紀¶
　　俶本又作俶亦作叔¶
盤庚¶
　　左傳引此篇云盤庚之誥馬云不云盤庚誥何非¶
　　但録其誥也取其徙而立功故以盤庚名篇則馬¶
　　氏猶未嘗分為三篇從伏生舊也鄭𤣥云盤庚上¶
<pb:KR1b0038_WYG_005-10b>¶
　　篇是盤庚為臣時事史記云盤庚崩弟小辛立殷¶
　　復衰百姓思盤庚乃作盤庚三篇則史遷鄭𤣥皆¶
　　已依先漢古文也¶
　盤庚小序¶
　　將始宅殷¶
　　　汲冡古文云盤庚自奄遷于殷束晢云尚書序¶
　　　盤庚五遷將治亳殷孔子壁中尚書云將治宅¶
　　　殷是與古文不同也孔頴達曰孔子壁中之書¶
<pb:KR1b0038_WYG_005-11a>¶
　　　安國先得其本此將治亳殷不可作將始宅殷¶
　　　亳字摩滅容或為宅壁内之書安國先得始皆¶
　　　作亂其字與治不類無縁誤作始字知束晢不¶
　　　見壁中之書妄為説耳今按晋人以亳殷為一¶
　　　在河南束晢以殷在河北與亳異頴達篤信晋¶
　　　書譏弹束晢然束晢之言得之而頴達非也¶
　　若顚木之有由枿¶
　　　馬云顚木而肄生曰枿晋古文作蘖本作&KR2305;由¶
<pb:KR1b0038_WYG_005-11b>¶
　　　説文作甹¶
　　不昬作勞¶
　　　馬本晋古文同鄭本作暋勉也¶
　　予不掩爾善¶
　　　掩本又作弇¶
　　誕告用單¶
　　　馬云單丁但反誠也書作亶¶
高宗肜日¶
<pb:KR1b0038_WYG_005-12a>¶
　　爾雅云又祭也周曰繹商曰肜夏曰復胙¶
西伯戡耆¶
　　耆古文作黎伏生尚書大傳作耆戡説文作鈛¶
　微子小序¶
　　殷既錯天命¶
　　　馬云錯廢也¶
　　用乂稠歛¶
　　　馬云稠數也鄭本晋古文作雔¶
<pb:KR1b0038_WYG_005-12b>¶
　　自凊¶
　　　馬云㓗也晋古文作靖¶
牧誓¶
　　説文牧作坶音母¶
　千夫長百夫長¶
　　鄭𤣥注師帥旅帥¶
　　　𤣥意以周禮二千伍百人為師師帥皆中大夫¶
　　　五百人為旅旅有帥夏為卒卒長皆中士晋人¶
<pb:KR1b0038_WYG_005-13a>¶
　　　修之曰師帥卒帥可見非先漢孔安國矣¶
　弗禦克奔以役西土¶
　　馬氏云禦禁也役為也晋人作迓¶
洪範¶
　明作晢¶
　　孔頴達曰晢字王肅及漢書五行志皆云悊智也¶
　　定本作晢則讀為哲晋人偽傳云照了也¶
　亡侮㷀獨而畏高明¶
<pb:KR1b0038_WYG_005-13b>¶
　　馬本如此晋人作無虐畏鄭音威¶
　時人斯其惟皇之極¶
　　頴達曰此經或言時人徳鄭王諸本皆无徳字孔¶
　　傳亦不以徳為義定本無徳疑衍字也¶
　曰晢時燠若¶
　　今按詩小雅或哲或謀作哲為是但伏生晋人本¶
　　皆作晢音制以照晢釋之惜乎蔡沈之不能存疑¶
　　也¶
<pb:KR1b0038_WYG_005-14a>¶
　曰舒恒燠若¶
　　晋人作豫鄭王本皆作舒鄭註舉遲也王肅云舒¶
　　惰也以對照䀸故為遲惰也鄭云急促自用也¶
旅獒¶
　　馬云作豪酋豪也鄭云獒讀曰豪西戎無君名强¶
　　大有政者為酋豪國人遣其酋豪來獻見於周也¶
　　孔頴達譏之曰良由不見古文妄為此説¶
金縢序¶
<pb:KR1b0038_WYG_005-14b>¶
　　王鄭皆云縢束也鄭又云凡藏秘書藏之於匱必¶
　　以金緘其表是秘宻之書皆藏於匱非周公始造¶
　　此匱獨藏此書也¶
　武王有疾不豫¶
　　馬本如此偽古文無不豫二字¶
　王有疾弗豫¶
　　豫本又作忬¶
　植璧秉圭¶
<pb:KR1b0038_WYG_005-15a>¶
　　晋人傳云植置也孔頴達曰鄭云植古置字故云¶
　　置也¶
　惟爾元孫某¶
　　晋人傳云元孫武王也某名臣諱君故曰某孔頴¶
　　達曰泰誓牧誓皆不諱發而此獨諱之孔惟言臣¶
　　諱不解諱之意鄭𤣥云諱之者由成王讀之也意¶
　　雖不明當謂成王開匱得書王自讀之至此字口¶
　　改為某史官録為此篇因遂成王所讀故諱之牧¶
<pb:KR1b0038_WYG_005-15b>¶
　　誓王自稱者令入史制為此典故不須諱之¶
　我之弗辟¶
　　馬鄭音避謂避居東都晋人傳云辟法也以法法¶
　　三叔也¶
　對曰信噫¶
　　噫馬本作懿猶億也¶
　惟朕小子其親迎¶
　　馬本如此晋人作新迎¶
<pb:KR1b0038_WYG_005-16a>¶
　盡起而築之¶
　　本亦作筑謂築其根馬云築拾也鄭王皆云拾也¶
　　頴達曰禾為大木所揠起其木拾下禾無所亡失¶
　大誥小序¶
　　陳壽云臯陶之謨畧而雅周公之誥煩而悉何則¶
　　臯陶與舜禹共談周公與羣臣矢誓也其意或然¶
　　但君奭康誥與召公康叔語其辭亦甚委悉抑亦¶
　　當時設言自好煩復也管蔡導武庚為亂此篇畧¶
<pb:KR1b0038_WYG_005-16b>¶
　　於管蔡者公難以伐弟為言故專説武庚叛耳誥¶
　　本亦作□¶
　大誥繇爾邦多越爾御事¶
　　馬本如此晋人作大誥爾多邦鄭王本猷皆在誥¶
　　下漢書王莽攝位東郡太守翟義叛莽莽依此作¶
　　大誥其書亦猷在誥下¶
　三監及淮夷叛¶
　　鄭云三監管蔡霍也晋人傳云管蔡商蓋見大誥¶
<pb:KR1b0038_WYG_005-17a>¶
　　一篇專為殷小腆而誥故収之如此非晋人之偽¶
　　傳而何然鄭之説自有孟子監殷可証偽傳非是¶
　天降害于我家弗少延¶
　　馬本如此晋人害作割弗作不延字讀属下句¶
　若考作室既底法厥子乃弗肯堂矧弗肯構厥考翼¶
　其肯曰予有後弗棄基厥父菑厥子乃弗肯播矧弗¶
　肯穫厥考翼其肯曰予有後弗棄基¶
　　定本肯堂肯穫之上皆有弗字晋人刪去鄭王本¶
<pb:KR1b0038_WYG_005-17b>¶
　　於肯構之下亦有厥考翼一經晋人刪去孔頴達¶
　　曰治田作室為喻也同故以此經結上二事取喻¶
　　既同不應重出蓋先儒見下有而上無謂其脱而¶
　　妄増之孔頴達既逞其臆見如此蔡沉畧不置思¶
　　而即從之遂使聖人之經為晉人所塗抹者凡一十有¶
　　四字嗚呼惜哉吾嘗反覆讀之反覆思之伏生之書誠¶
　　出於壁藏而晋書之偽自不可蓋也夫作室必由¶
　　堂而後構治田必由播而後穫既不肯堂構於何¶
<pb:KR1b0038_WYG_005-18a>¶
　　所既不肯播穫於何物未有不肯堂而猶可望之以¶
　　肯構不肯播而猶可望之以肯穫也故當依定本¶
　　肯構肯穫之上皆有弗字然後為是其辭氣不可¶
　　斷絶與厥考翼一經相為唱和故此一經决不可¶
　　少乃聖人之本經頴達以為先儒之妄増則非矣¶
　　晋人不知全章之大勢錯認乃字與矧字若相唱¶
　　和其意以為堂播之始者輕者尚不肯為况構穫¶
　　之終者重者其肯為之乎如此則二句辭氣雍容¶
<pb:KR1b0038_WYG_005-18b>¶
　　可以暫歇故直削去厥考翼一經而不顧也殊不¶
　　知聖人之本經若曰乃既不肯堂矧又不肯構則¶
　　厥考翼其肯曰我有後弗棄基者乎言必不以不¶
　　肯堂不肯構之子為有後不棄基者也下條亦然¶
　　此其辭氣安可妄削哉疏家專門黨同伐異不足¶
　　責也蔡沉游於文公之門所當虚心平氣發潛經¶
　　之幽光然後為有功於文公今晋人曰伏生失其¶
　　本經口以傳授則諾古文出之壁藏定為五十九¶
<pb:KR1b0038_WYG_005-19a>¶
　　篇則諾如此等處直削經文蒙蔽後學皆其大者茫¶
　　不之覺是其胷中懵懵亦已久矣吾請有以曉之甘¶
　　誓曰左不攻于左汝不共命右不攻于右汝不共命¶
　　御非其馬之正汝不共命凡三用汝不共命以上二¶
　　汝不共命為後儒妄増可乎此猶其在夏書者牧誓¶
　　曰不愆于六步七步乃止齊焉夫子朂哉不愆于四¶
　　伐五伐六伐七伐乃止齊焉朂哉夫子尚桓桓如虎¶
　　如貔如熊如羆于商郊弗迓克奔以役西土朂哉夫¶
<pb:KR1b0038_WYG_005-19b>¶
　　子凡一用夫子朂哉二用朂哉夫子以上二句為後¶
　　儒妄増又可乎此猶其在誓言者召誥曰相古先民¶
　　有夏天迪從子保面稽天若今時既墜厥命今相有¶
　　殷天迪格保面稽天若今時既墜厥命凡兩用今時¶
　　既墜厥命不可以為重複而當削一句也又其下文¶
　　曰我不敢知曰有夏服天命惟有厯年我不敢知曰¶
　　不其延惟不敬厥徳乃早墜厥命我不敢知曰有殷¶
　　受天命惟有厯年我不敢知曰不其延惟不敬厥徳¶
<pb:KR1b0038_WYG_005-20a>¶
　　乃早墜厥命則其言之重複殆有甚焉若曰夏殷二¶
　　事立言也同但以後章惟不敬厥徳乃早墜厥命結¶
　　上二事可矣則其侮聖言也豈不甚哉何以異於是¶
洛誥首叙殽次在康誥¶
　乃洪大誥治¶
　一本作周公迺洪大誥治¶
酒誥¶
　成王若曰明大命于妹邦¶
<pb:KR1b0038_WYG_005-20b>¶
　　馬本如此注云言成王者未聞也俗儒以為成王¶
　　骨節始成故曰成王或曰以成王為少成二聖之功¶
　　生號曰成王没因為諡衛賈以為戒成康叔以愼¶
　　酒成就人之道也故曰成此三者吾無取焉吾以¶
　　為後録書者加之未敢專從故曰未聞也妹邦馬¶
　　云即牧養之地也朱子嘗曰漢儒釋經之例多曰¶
　　未詳有曰未聞孔安國句句要解過獨與漢儒異¶
　　殆謂此等處也成王二字馬氏特曰未聞疑之而¶
<pb:KR1b0038_WYG_005-21a>¶
　　不敢刪晋人直刪二字正猶論語之雖少必作直¶
　　改之為坐子樂直改之為曰非不可者但以為尊¶
　　信論語則亦妄人而已矣蔡沉親炙朱子言諄諄¶
　　而聴藐藐亦為不善變矣孔頴達馬鄭王本以文¶
　　渉三家而有成字鄭𤣥云成王所言成道之王三¶
　　家云王年長骨節成皆為妄也頴達言三家謂習¶
　　歐陽大小夏侯三家者也頴達專門凡與孔安國¶
　　異者皆譏為妄焉耳今按成王二字見篇中自成¶
<pb:KR1b0038_WYG_005-21b>¶
　　湯咸至於帝乙成王畏相又云助成王徳顯故於¶
　　篇首即言以古先成王之道戒之云耳晋人不知¶
　　此義而刪去者非也¶
杍材¶
　　馬氏曰古作梓字治木器曰梓治土器曰陶治金¶
　　器曰冶者文於上篇成王字因馬氏以為後加&KR0033;¶
　　刪去况今馬氏有古作梓之言乎¶
　合由以容¶
<pb:KR1b0038_WYG_005-22a>¶
　　一本作合由以庸¶
召誥¶
　敢以王之讎民百君子¶
　　讎或作酬¶
洛誥¶
　戊辰王在新邑¶
　　馬本與晋人如此㸃句鄭云王在新邑烝祭句¶
　非我小國敢翼殷命¶
<pb:KR1b0038_WYG_005-22b>¶
　　馬本如此晋人作弋義同鄭𤣥王肅本皆作翼王¶
　　亦云取也鄭云猶驅也非我周敢驅取爾殷之王¶
　　命雖訓為驅亦為取義¶
　嚮于時下夏弗克庸帝大淫屑有辭¶
　　馬本如此時字絶句屑過也晋人作佚又作佾¶
無逸¶
　嚴恭寅畏¶
　　馬本如此晋人作儼¶
<pb:KR1b0038_WYG_005-23a>¶
　文王俾服即康功田功¶
　　王本如此俾使也晋人俾作卑¶
　自朝至於日中昃¶
　　本作仄¶
　君奭小序¶
　　召公為保周公為師¶
　　　馬鄭云保氏師氏皆大夫官晋人云保太保師¶
　　　太師也¶
<pb:KR1b0038_WYG_005-23b>¶
　　迪見朂聞於上帝¶
　　　馬本如此朂勉也晋人作冒¶
多方¶
　不克終日勸于帝之攸¶
　　馬本如此攸所也晋人作迪¶
　因甲于内亂¶
　　鄭王皆以甲為狎王云狎習災異於内外為禍亂¶
　　鄭云習為鳥獸之行於内為淫亂晋人偽傳曰外¶
<pb:KR1b0038_WYG_005-24a>¶
　　不憂民内不勤徳因甲於二亂之内正義曰甲聲¶
　　近夾古人甲與夾通用夾於二事之間而為亂行¶
　　也¶
　爾罔不克㓷¶
　　馬本如此晋人作臬¶
　賄息愼之命小序¶
　　息愼來賀¶
　　　馬本如此晋人作肅愼¶
<pb:KR1b0038_WYG_005-24b>¶
　　王俾榮伯¶
　　　俾必爾反馬本作辨¶
顧命¶
　王不釋¶
　　馬本如此註云疾不解也晋人作懌蓋用史記舜¶
　　讓于徳不懌之文其意以為彼作弗嗣而此用不¶
　　懌則於文意兩得其當可以易伏生本經而無疑¶
　　也然而愚則以為於彼此文意兩得其當顧乃以¶
<pb:KR1b0038_WYG_005-25a>¶
　　之易伏生本經斯其所以為無忌憚之尤者也¶
　洮頮水¶
　　頮説文作沫云古文作頮説文之所稱古文者謂¶
　　馬鄭等所傳者¶
　慿玉几¶
　　説文慿作凭云依倚也字林同父氷反¶
　在後之詷¶
　　馬本如此云共也晋人作侗¶
<pb:KR1b0038_WYG_005-25b>¶
　成王崩¶
　　馬本如此注安民立政曰成晋人無成字¶
　四人騏弁¶
　　馬本騏青黑色也晋人作綦從鄭王本也鄭𤣥云¶
　　青黑曰綦王肅云綦赤黑色¶
　王三宿三祭三詫¶
　　馬本詫下故反奠爵説文同字亦作宅晋人作咤¶
　　王肅亦以咤為三奠爵鄭云徐行前曰肅&KR0077;行曰¶
<pb:KR1b0038_WYG_005-26a>¶
　　咤王徐行前三祭又三却復本位¶
　康王之誥小序¶
　　　正義伏生以此篇合於顧命共為一篇後人知¶
　　　其不可分而為二馬鄭王本此篇自高祖寡命¶
　　　以上内於顧命之篇王若曰以下始為康王之¶
　　　誥諸侯告王王報誥諸侯而使告報異篇失其¶
　　　義也¶
　　成王崩康王既尸天子¶
<pb:KR1b0038_WYG_005-26b>¶
　　　馬本如此晋人無成王崩三字¶
　　王若曰¶
　　　馬鄭王本從此以下為康王之誥又云與顧命¶
　　　差異叙歐陽大小夏侯同為顧命¶
吕刑¶
　鴟義姦宄¶
　　馬云鴟輕也義本亦作誼¶
　皇帝清問下民¶
<pb:KR1b0038_WYG_005-27a>¶
　　古文作君帝孔頴達曰君宜作皇後又曰君帝帝¶
　　堯也¶
　折民惟刑¶
　　馬鄭王皆音悊馬云智也¶
　于有邦有土¶
　　馬本如此于於也晋人作吁¶
　惟貨惟求¶
　　馬云有求請賕也晋人作來¶
<pb:KR1b0038_WYG_005-27b>¶
　文侯之命小序¶
　　王賜晋文侯¶
　　　馬本如此晋人王上有平字賜作錫¶
　　父義和¶
　　　馬云能以義和諸侯本祚誼鄭𤣥讀義為儀儀¶
　　　仇皆匹也故名仇字儀¶
費誓¶
　東郊不開¶
<pb:KR1b0038_WYG_005-28a>¶
　　舊讀皆作開馬本作闢¶
秦誓¶
　惟截截善偏言¶
　　馬本如此云截截辭語截削省要也偏少也辭約¶
　　損明大辨佞之人晋人作諞音辨¶
　¶
　¶
　¶
<pb:KR1b0038_WYG_005-28b>¶
　¶
　¶
　¶
　¶
　¶
　¶
　¶
　尚書考異卷五¶

